---
description: Git Commands Visualized
---

# Version Control wit Git

## Version Control

เมื่อเราเขียนโปรแกรมที่ต้องแก้ไขโค้ดเยอะๆ หรือเขียนโค้ดร่วมกันหลายคน การเซฟไฟล์เป็น code.js cod01.js code\_finale.js ก็จะไม่ตอบโจทย์อีกต่อไป เราจะนิยมเซฟโค้ดโดยใช้ Git ซึ่งมีฟังก์ชัน Version Control ช่วยให้ทำงานง่ายขึ้น เพราะจะทำให้สามารถย้อนกลับโค้ด อัพเดทโค้ด แชร์โค้ดกับทีม สร้างจุดเซฟเพื่อป้องกันโค้ดเสียหาย และยังสามารถเก็บประวัติไฟล์ว่าถูกสร้าง ลบ แก้ไข โดยใคร เมื่อไหร่ อย่างไร&#x20;

โดย Git มีหลายยี่ห้อเช่น Github, Gitlab และ Bitbucket

## Branching Model

คือ การแตกกิ่งก้านสาขาออกมาจากโค้ดหลัก เพื่อเขียนฟีเจอร์บางอย่างเพิ่มเติม หรือทำการแก้ไขบางอย่าง แต่ไม่อยากให้กระทบกับโค้ดหลักและไม่อยากให้วุ่นวายถ้ามีการย้อนเวอร์ชัน โดยจะมีโมเดล Branch หลักๆอยู่สองแบบ

![Github Flow](<.gitbook/assets/Screen Shot 2565-05-20 at 15.03.51 (2).png>)

**Github Flow**

**จุดเด่น** เหมาะกับ Startup Product ง่าย ไม่ซับซ้อน พัฒนาซอฟแวร์ได้รวดเร็ว

**จุดด้อย** ถ้ามี Bug ในโค้ดแล้ว ย้อนกลับได้ยาก Tester ตรวจงานลำบาก

![Git Flow](<.gitbook/assets/Screen Shot 2565-05-20 at 15.05.11.png>)

**Git Flow**

**จุดเด่น** เหมาะกับซอฟแวร์ที่ต้องการความถูกต้องสูงก่อนนำไปใช้จริง ทีมพัฒนามีหลายคน หลายทีม Tester สามารถทดสอบได้ง่าย

**จุดด้อย** Release product ได้ช้า เพราะโค้ดต้องถูกตรวจสอบหลายขั้นตอน

และนี่คือตาราง Branch ประเภทต่างๆที่น้องๆต้องพบเจอ

| Branch        | วิธีใช้                                                                                  |
| ------------- | ---------------------------------------------------------------------------------------- |
| main / master | Branch ที่เก็บ source code เวอร์ชั่นหลัก                                                 |
| develop       | Branch ที่ developer เอาโค้ดมารวมกัน โดยโค้ดจะล่าสุดกว่า main                            |
| feature/\*\*  | Branch ที่ developer พัฒนา feature แยกของใครของมัน                                       |
| bugfix/\*\*   | Branch ที่แก้ไข bug ที่โค้ดอยู่ใน main หรือ develop branch                               |
| hotfix/\*\*   | Branch ที่แก้ไข bug เร่งด่วน ที่อยู่บน production แก้แล้วต้องรีบเอาขึ้น production ทันที |
| release/\*\*  | Branch ที่เก็บ source code ที่ขึ้นบน production                                          |

## Github

คือ Git website ที่สามารถเข้าถึงและอัพโหลดข้อมูลผ่านทางเว็บ [**Github**](https://github.com/) ได้เลย โดยตัวเว็บมีส่วนประกอบดังนี้

![หน้าตาเว็บไซต์ Github](<.gitbook/assets/Screen Shot 2565-05-20 at 15.12.24.png>)

| ส่วนประกอบ        | ความหมาย                                                           |   |   |   |
| ----------------- | ------------------------------------------------------------------ | - | - | - |
| repository        | ชื่อโปรเจ็ค                                                        |   |   |   |
| clone             | ดาวน์โหลด source code จาก git server มาไว้ที่เครื่องตัวเอง (local) |   |   |   |
| commit            | จุดเซฟ                                                             |   |   |   |
| commit message    | ข้อความอธิบายจุดเซฟ                                                |   |   |   |
| push              | การเอาโค้ดจากจุดเซฟอัพโหลดขึ้น git server                          |   |   |   |
| branch            | การแยกโค้ดจากจุดๆ นึง มาทำต่อ โดยที่แก้ไขแล้วไม่กระทบกับโค้ดหลัก   |   |   |   |
| pull              | การอัพเดทโค้ดที่อยู่ในเครื่องตัวเอง กับโค้ดใน git server           |   |   |   |
| pull request (PR) | การขออนุมัติรวมโค้ดจาก branch ที่ทำกับโค้ดใน branch หลัก           |   |   |   |
| merge             | การอนุมัติการรวมโค้ดเข้าสู่ branch หลัก                            |   |   |   |
| conflict          | โค้ดในเครื่องตัวเองกับโค้ดใน git server ไม่ตรงกัน                  |   |   |   |
